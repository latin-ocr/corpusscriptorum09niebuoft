10 EX BANDURII PRAEFATIONE.'

Parte autem secunda habetur inprimis liber Constantini Por·
phyrogeniti ad Romanum filium qui quidem a Meursio titulo
de administrando imperio donatur. in hoc autem opere, dum
imperii prudenter administrandi rationem praescribit l’orphyrogenssm,
plurimarum gentium quae cpolitano imperio formidabiles erant,
Patzinacitarum Bassorum Bulgarorum 'furcarum Saracenorum Dal-
matarum Chrobatorum Slavorum Francorum Italorum et aliorum,
terras origines mores et gesta describit, ita ut in eo summam totius
imperii, sociorum omnium foedera, hostium vires rationes consilia
explicaverit; atque adeo operis huius argumentum tam historicum
quam politicum est, ut ipse in prooemio docet Constantinus, prodiit
primum hoc opus Graece et Latine interprete lo, Meursio et cum
eius notis brevioribus, Lugduni Batavorum, lo, Balduini typis,
Lud. Elzevirii impensiS‚ a. 1617, in 8. quam autem ipse operam
Constantino navaverim in hac nova editione, licet planum sit ei qui
utramque invicem contulerit, breviter tamen exponam. inprimis
textum Graecum contuli cum codice ms membranaceo bibliothecae
Regiae, optimae notae, n. 2661, quem annis abhinc circiter quin·
gentis scriptum fuisse aiunt. innumerabiles mendae, quibus Meur-
siaua editio undique scatebat, sustulimus; loca corrupta ac mutila,
quae plurima erant in textu Graeco edito, ex eodem ms Regio sar-
civimus. praeterea caput 23 de Iberia et 24 de Hispania ‚ quae
Meursius utpote nimis corrupta, ut ipse in notis ait, sine interpre-
tatione Latina reliquerat, Latina fecimus. denique versionem
totius libri multis in loeis emendavimus auximus, totumque opus
animadversionibus illustravimus. quanti autem faciendum sit hoc
porphyrogeniti opus, in quo plurima habentur historicis ac geogra-
phis vel ignota vel ab eis silentio praetermissa, nemo vel medio-
criter doetus ignorat.

l

