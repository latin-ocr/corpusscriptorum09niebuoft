ΙΝ (ΣΟΝδΤΑΝΤΙΝΙ PORPH. DE THEM. L. 1. ‘275

ctatuum (singuli repraesentabant librum in duo volumina di-
visum) primus imperatorum renuntiationem, vigesimus septi-
mus legationes, quinquagesimus virtutes et vitia commemora-
vit. sed neque huic consilio , quo Porphyrogenitus praecla-
rum in modum de literis mereri contendebat, respondit even-
tusz· quippe posteaquam illud pandectarum Historicarum opus
solum a plerisque legebatur, Graecorum auctores quamplurimi,
ex quibus illud erat compositum, neglecti, cum non amplius de-
scriberentur, tandem interierunt non absque magno rei literariae
detrimento. quin baec ipsa porphyrogeniti iussu concinnata mi·
scellanea modo non omnia perierunt, ex quibus libros tantum
duos, vigesimum septimum delegationibus et quinquagesimum
de virtutibus et vitiis, iniuria temporum reliquit nobis super-
stites: illum quidem partim Fulvius Ursinus, partim Davides
Hoeschelius, hunc vero Nicolai Fabricii Peirescii beneficio ser-
vatum Henricus Valesius, iis excerptis omissis quae iam in
auctorum operibus separatim emissis reperiebantur, ediderunt.
ex libris autem quos Constantinus ipse conscripsit plures editi
habentur, quorum aliquot in unum volumen compegit loannes
Meursius, nimirum libros duos de thematibus Orientis et Oc·-
cidenas, librum de administrando imperio, novellas constitu-
tiones aliquot, necnon fragmentum ex opere tactico eiusdem
Constantini: sed hoc quidem opus tacticum integrum et ab-
solutum extat ms in Bibliotheca Coisliniana. habentur insu-
per aliquot alia opuscula eiusdem Porphyrogeniti seorsim
edita, atque in primis vita Basilii avi imperatoris publicata
primum a Leone Allatio, deinde a Combeflsio, qui et eius de
imagine Edessena narrationem pariter edidit Graece et La·-
tine, ut et anonymi historiam libris 4 comprehensam a Mi-
chaele Theophili filio, in quem desinit chronicon Theophanis,
usque ad Michaelem Methystam3 quam quidem ipsius Con-
stantini iussu conscriptam testatur in libri titulo ac prooemio,
in quo et vitam Basilii Macedonis ab ipso nepote Constan-
tino mira sermonis elegantia conscriptam asserit. laudatur
praeterea ab Allatio in syntagmate de Symeonibus sermo de
relatione corporis S. loannis chrysostomi in urbem3 qui qui-
dem sermo habetur ms in codice Regio olim Telleriano.
multa etiam stricta oratione composuisse Constantinum tradit,
Zonaras ex quibus omnibus manifesto liquet Constantinum
non modo fuisse omnibus disciplinis excuntissimum‚ sed et li-
terarum extincta pene studia rursum instaurasse virosque
eruditos propositis praemiis ad ea promovenda impulisse 1ιὶ).

11, ib. Porphyrogeniti cognomen unde sit ortum pluri-

') Bandurii sunt quae non aliud nomen subscriptum habent.

