PROLEGOMENA. 383

Holsteinii sententiae pugnant. primo enim Synecdemus in
provincia Osrhoene Leontopolin recenset, quo nomine Calli-
nicum aliquot a morte Marciani imperatoris annis ornatum·
fuisse suo loco ostendam3 deinde in Pisidia reliquis urbibus
Iustinianopolin accenset, quae cum a nullo nisi eius niominis
imperatore, et mirifice huiusmodi titulis capto, cognominata
sit, sine dubio scriptor, qui eam memorat, et Stephano urbium
explanatore et Pulcheria Augusta multis annis recentior est.
idem colligas ex provincia Pannonia, quae Orientis imperio
hic subiicitur: illa Marciani Augusti tempore amissa prorsus
erat, praedae Attilae atque Hunnis exposita, praetereaque
extraorientalis imperii fines, ut ex Notitia utriusque imperii
certissimum est; quam cum reciperarit virtus et providentia
Iustiniani, sicuti Novella 11 praefert, utique ad eius aetatem
demittendus Hierocles erit; qua an etiam multo possit esse
inferior, nunc circumspiciamus.

Notum in vulgus est multa eum imperatorem in provin-
ciarum administratione mutasse: has aliis magistratibus man-
dasse, illarum nomina aut sustulisse prorsus aut ex binis
unam et vicissim ex una binas fecisse: Hierocles vero cum
Orientis nobis annumerarit provincias, singulis suos prae-
positos imponenS, fortasse his in consilium missis et secum
invicem comparatis suam nobis aetatem ostenderit. viam hanc
nuper ingressus est eruditus auctor Dissert. Chorograph. Ital.
med. aevi Sect. 5, cuius ductum, nostra passim adspergentes.
in his vestigandis sequemur. ergo cum mutatis alustinianooe4
provinciarum magistratibus ordiamur. iubet ille Novella 24
c. 1 ut qui Pisidiae praesit. praetor Iustinianeus sit et voce-
tur3 qno eodem honore Lycaoniae praefectum Nov. 25 c. 1 et
Thraciae Nov. 26 ornat; quarum provinciarum praepositi
Hierocli sunt consulares. decernit praeterea ut Phrygia Pa-
catiana et item Galatia prima spectabilem iu posterum comi· ⁴
tem habeant3 cui utrique consularis ab Hierocle imponitur.
est in Synecdemo Paphlagonia sub correctore, qui Nov. 29
praetor creatur, et Isauria sub praeside, quem comitem NoV.
2⁷ esse vult. denique Phoenice ad Libanum moderatori Edict. 4,
itemque Arabia subiiciuntur‚ quae hac in Notitia praesidi et
consulari dicto sunt audientes, harum autem constitutionum
pleraeque cum Belisario V. C. consule sint editae, iure nti-
que optimo statuitur Synecdemum ante Belisarium consulem
annumque 535 publicatum videri: ni enim id concesseris,
danda ratio erit quamobrem in libello, quo provinciarum ma·
gistratus ex sui temporis more Hierocles describit, nulla pror-
sus de praetoribus Iustinianeis moderatoribusque mentio liat.
quo magis vero scriptoris aetas ad liquidum perducatur, in

